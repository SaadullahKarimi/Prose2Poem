دل گرچه در این بادیه بسیار شتافت
یک موی ندانست ولی موی شکافت
اندر دل من هزار خورشید بتافت
آخر به کمال ذره‌ای راه نیافت

ای زاهد ظاهربین از قرب چه می پرسی
او در من و من در وی چون بو به گلاب اندر

این چرخ فلک که ما در او  حیرانیم

فانوس  خـیال  از  او  مـثالی   دانیم

خورشید  چراغ  دان  و عالم  فانوس

ما  چـون  صوریم  کاندر او  گردانیم

 

 

تا  دست  به  اتفاق   بر  هم   نزنیم

پایی  ز  نشاط  بر  سر  هم   نزنیم

خیزیم و دمی زنیم پیش از دم صبح

کاین صبح بسی دمد که ما دم  نزنیم

 

 

من  ظاهر  نیستی   و هستی  دانم

من  باطن  هر  فراز و پستی  دانم

با این هـمه از دانش خود شرمم باد

گـر  مرتبه ای  ورای  مستی  دانم


یک   چند  به کودکی  به استاد  شدیم

یک   چند  ز استادی خود شاد   شدیم

پایان   سخن  شنو که ما را چه  رسید

چون  آب  بر آمدیم و چون باد  شدیم

اسرار ازل را نه  تو دانی و  نه  من

وین حرف معما نه تو خوانی ونه من

هست از پس پرده  گفتگوی  من و تو

چون پرده برافتد نه تو مانی و نه من

ز من گو صوفیان با صفا را

خداجویان معنی آشنا را

غلام همت آن خودپرستم

که با نور خودی بیند خدا را

نخستـین گـام در میدان عرفان

«طلب» باشد، طلب ای طالب آن

بـه منـزلـگاه دوم عــشق بـایـد

که تا یابی نشان از مهر جانان

به منزلگاه سوم«معرفت» هست

که با آن پی‌بری بر راز پنهان

به منزلگاه چهارم بی‌نیازی است

که « استغنا »ی جان‌یابی به راه دوران

به منزلگاه پنجم نور «توحـید»

بتابد بر دلت از عالم جان

به منزلگاه ششم « حیرت» آید

نصیب دل که گردد عقل حیران

به‌حیرت‌چون‌فتادی‌زین‌ره‌ی‌شوق

«فنا» گردی و گردی عین جانان

«رفیعا» پیر عرفان در حقیقت

به جانان راه بنماید بدینسان

بود این هفت وادی پیش پایت

اگر خواهی که ره‌یابی به پایان

بدان معنی که عارف زلف گوید

نظر در پیچ و تاب هیچ مو ندارد

بیان عارفان را اصطلاحی است

که جز عارف کسی را گفتگو ندارد

ایـن تفـاوت عقل‌هـا را نیـک دان

 

در مراتب از زمین تا آسمان

هست عقلی همچـو قـرص آفتـاب

 

هست عقلی کمتر از زهره و شهاب

هست عقلی چون چراغی سرخوشی

 

هست عقلی چون ستاره آتشی

ز آنـکه ابـر از پــیش آن وا جـهد

 

نور یزدان بین خرد ها بر دهد

عقل‌های خلق، عکس عقـل اوست

 

عقل او مشک است و عقل خلق بو

عقل کل و نفس کل و مرد خداست

 

عرش و کرسی را مدان کز وی جداست

مظهر حق است ذات پاک او

 

زو بجو حق را و از دیگر مجو

عقل جز وی عقل را بدنام کرد

 

کام دنیا مرد را بی‌کام کرد

آن ز صیدی حسن صیادی بدید

 

وین ز صیادی غم صیدی کشید

آن ز خدمت ناز مخدومی بیافت

 

وین ز محذومی ز راه عز بتافت

آن ز فـرعـونی اسیـر آب شد

 

وز اسیری بسط صد سهراب شد

لعب معکوس است و فرزین بند‌ سخت

 

حیله کم کن کار اقبالست و بخت

بر خیال و حیله کم تن تار را

 

که غنی ره کم دهد مکار را

مکر کن در راه نیکو و خدمتی

 

تا نبوت یابی اندر امتی

مکر کن تا وارهی در مکر خود

 

مکر کن تا فرد گردی از جسد

مکر کن تا کمترین بنده شوی

 

در کمی رفتی خداونده شوی

رو بهی و خدمت ای گرگ کهن

 

هیچ بر قصد خداوندی مکن

لیک چون پروانه در آتش بتاز

 

کیسه‌ای ز آن بر مدوز و پاک باز

زور را بگذار و زاری را بگیر

 

رحم سوی زاری آید ای فقیر

گر کنی زاری بیابی رحم او

 

رحم او در زاری خود باز جو

زاری مضطر تشنه معنویست

 

زاری سرد دروغ آن غویست

گریه اخوان یوسف حیلتست

 

که درونشان پر زرشک و علتست


شدم مجنون و سرگردان من از سوداي درويشان

ندانم تا كجا باشد مقام و جاي درويشان

در آن مجلس كه درويشان شراب از عشق مي نوشند

درآيد خضر پيغمبر شود ساقي درويشان

درآن مجلس كه درويشان به ذكر حق مي جوشند

خدا آيد در آن مجلس شود مهمان درويشان


اميرالمومنين حيدر كه شد داماد پيغمبر
كمر مي بست و خوش مي گفت منم مولاي درويشان

زدرويشي سر مويي نصيب خود نمي بينم
ولي غافل نيم يك دم من از سوداي درويشان

ز آه ودرد درويشان هراسان و گريزانم
كه از رندان گذر دارد پر پيكان درويشان

الا اي شمس تبريزي تو يادي كن ز درويشان
حيات جاودان يابي تو از دلهاي درويشان






به ذکر خود بلندآوازه‌ام کن
رفیق لطف بی‌اندازه‌ام کن

که از من رم کند مرغ مَعاصی
روم تا بر در شهر خلاصی

سرشکم دانۀ تسبیح گردان
مرا زآن دانه‌ کن، تسبیح‌گردان

بود کاین سُبحه گردانیدن من
بَرد آلودگی از دامن من

بیفشان از وضو، بر رویم آن آب
که از غفلت نماند در سرم خواب...

منم چون نامۀ خود روسیاهی
سیه‌رو ماندۀ بی روی و راهی

نگاهی کن که رو آرم به سویت
رهی بنما که جا گیرم به کویت

الهی جانب من کن نگاهی
مرا بنما به سوی خویش راهی...

به چشم مرحمت سویم نظر کن
شفیع جُرم من خیرالبشر کن

به نام چاشنی‌بخش زبان‌ها
حلاوت‌سنج معنی در بیان‌ها...

به شهدی، داده خوبان را شکرخند
که دل با دل تواند داد پیوند...

به سنگی بخشد آن‌سان اعتباری
که بر تاجش نشاند تاج‌داری

به خاک تیره‌ای بخشد عطایش
چنان قدری که گردد دیده جایش

ز گل تا سنگ وَز گل‌گیر تا خار
از او هر چیز با خاصیتی یار

به آن خاری که در صحرا فتاده
دوای درد بیماری نهاده

نروید از زمین شاخ گیایی
که ننوشته‌ست بر برگش دوایی

درِ نابستۀ احسان گشاده‌ست
به هر کس آن‌چه می‌بایست، داده‌ست...

اگر لطفش قرین حال گردد
همه اِدبارها اقبال گردد

وگر توفیق او یک سو نهد پای
نه از تدبیر کار آید نه از رای

در آن موقِف که لطفش روی‌پیچ است
همه تدبیرها هیچ است، هیچ است

خرد را گر نبخشد روشنایی
بماند تا ابد در تیره‌رایی

کمال عقل آن باشد در این راه
که گوید نیستم از هیچ آگاه

گر مرد رهی، میان خون باید رفت
از پای فتاده، سرنگون باید رفت

تو پای به راه در نه و هیچ مگوی
خود راه بگویدت که چون باید رفت

ره‌برم شو، زآن که گمراه آمدم
دولتم ده، گرچه بی‌گاه آمدم

نیستم نومید و هستم بی‌قرار
بوکه درگیرد یکی از صد هزار

یک نظر سوی دل پر خونم آر
وز میان این همه، بیرونم آر...

ای ز فضلت ناشده نومید کس
حلقه و داغ توام جاوید بس....

ای خرد سرگشتۀ درگاه تو
عقل را سررشته گم در راه تو

جملۀ عالم به تو بینم عیان
وز تو در عالم نمی‌بینم نشان...

چند گویم چون نیایی در صفت
چون کنم چون من ندارم معرفت


به نام آن که ملکش بی‌زوال است
به وصفش عقلِ صاحب نطق، لال است

مُفرِّح‌نامۀ جان‌هاست نامش
سر فهرست دیوان‌هاست نامش...

چو عقل هیچ کس بالای او نیست
کسی دانندۀ آلای او نیست...

وجود جمله ظلّ حضرت اوست
همه آثار صنع و قدرت اوست

نکوگویی نکو گفته‌ست در ذات
که «اَلتّوحیدُ اِسْقاطُ الإضافات»...

دویی را نیست در نزدیک تو راه
حقیقت ذات پاک قُلْ هُوَالله

تویی در جان و دل گنج نهانی
تو گفتی «کُنتُ کَنزاً» هم تو دانی...

زهی گویا ز تو کام و زبانم
تویی هم آشکارا هم نهانم...

هر آن وصفی که گویم بیش ازآنی
یقین دانم که بی‌شک جانِ جانی...

چو ما را نیست جز تقصیرِ طاعت
چه وزن آریم مشتی کم‌بضاعت

کنون چون اوفتاد این کار ما را
خداوندا به ما مگذار مارا...



اسرار ازل را نه تو دانی و نه من
وین حلّ معمّا نه تو خوانی و نه من

هست از پس پرده گفتگوی من و تو
چون پرده بر اُفتد نه تو مانیّ و نه من

هر کُتب خرد که هست اگر بر خوانند
در پردۀ اسرار شدن، نتوانند



ای دل چه آتشی که به هر باد برجهی
نی نی دلا کز آتش و از باد برتری

ای دل تو هر چه هستی دانم که این زمان
خورشیدوار پرده افلاک می‌دری

جانم فدات یا رب ای دل چه گوهری
نی چرخ قیمت تو شناسد نه مشتری

سی سال در پی تو چو مجنون دویده‌ام
اندر جزیره‌ای که نه خشکی است و نی تری

غافل بدم از آن که تو مجموع هستیی
مشغول بود فکر به ایمان و کافری

ایمان و کفر و شبهه و تعطیل عکس توست
هم جنتی و دوزخ و هم حوض کوثری

ای دل تو کل کونی بیرون ز هر دو کون
ای جمله چیزها تو و از چیزها بری

ای رو و پشت عالم در روی من نگر
تا از رخ مزعفر من زعفران بری

طاقت نماند و این سخنم ماند در دهان
با صد هزار غم که نهانند چون پری



ماه فرو ماند از جمال محمد
سرو نباشد به اعتدال محمد


قدر فلک را کمال و منزلتی نیست
در نظر قدر با کمال محمد


وعدهٔ دیدار هر کسی به قیامت
لیلهٔ اسری شب وصال محمد


آدم و نوح و خلیل و موسی و عیسی
آمده مجموع در ظلال محمد


عرصهٔ گیتی مجال همّت او نیست
روز قیامت نگر مجال محمد


وآن همه پیرایه بسته جنّت فردوس
بو که قبولش کند بلال محمد


شمس و قمر در زمین حشر نتابد
نور نتابد مگر جمال محمد...


شاید اگر آفتاب و ماه نتابند
پیش دو ابروی چون هلال محمد

چشم مرا تا به خواب دید جمالش
خواب نمی‌گیرد از خیال محمد

سعدی اگر عاشقی کنی و جوانی
عشق محمّد بس است و آل محمد


دیدم گل تازه چند دسته
بر گنبدی از گیاه رُسته

گفتم: چه بود گیاه ناچیز
تا در صف گل نشیند او نیز

بگریست گیاه و گفت: خاموش
صحبت نکند کرم فراموش

گر نیست جمال و رنگ و بویم
آخر نه گیاه باغ اویم؟

من بندۀ حضرت کریمم
پروردۀ نعمت قدیمم

گر بى هنرم وَ گر هنرمند
لطف است امیدم از خداوند


با آن‌که بضاعتى ندارم
سرمایۀ طاعتى ندارم


او چارۀ کار بنده داند
چون هیچ وسیلتش نماند


رسم است که مالکان تحریر
آزاد کنند بندۀ پیر

اى بار خداى عالم‌آراى
بر بندۀ پیر خود ببخشاى

«سعدى»! ره کعبۀ رضا گیر
اى مرد خدا! دَر خدا گیر



بدبخت کسى که سر بتابد
زین در، که درى دگر بیابد؟

از درِ بخشندگیّ و بنده‌نوازی
مرغ هوا را نصیب و ماهی دریا

قسمت خود می‌خورند مُنعم و درویش
روزی خود می‌برند پشّه و عنقا

حاجت موری به علم غیب بداند
در بُن چاهی به زیر صخرۀ صمّا...

از همگان بی‌نیاز و بر همه مشفق
از همه عالم نهان و بر همه پیدا

پرتو نور سرادقات جلالش
از عظمت ماورای فکرت دانا...

هر که نداند سپاس نعمت امروز
حیف خورد بر نصیب رحمت فردا


کريم السّجايا، جميل الشّيم
نبّى البرايا، شفيع الاُمم‏

امام رسل، پيشواى سبيل
امين خدا، مهبط جبرئيل‏

شفيع الورى، خواجۀ بعث و نشر
امام الهدى، صدر ديوان حشر

کليمى که چرخ فلک طور اوست
همه نورها، پرتو نور اوست‏

شفيعٌ مطاعٌ نبىُّ کريمٌ
قسيمٌ جسيمٌ نسيمٌ وسيمٌ‏...

شبى بر نشست، از فلک بر گذشت
به تمکين و جاه از ملک در گذشت‏

چنان گرم در تيهِ قربت براند
که بر سدره، جبريل از او باز ماند

بدو گفت سالار بيت الحرام
که؛ اى حامل وحى، برتر خُرام‏

چو در دوستى مخلصم يافتى
عنانم ز صحبت چرا تافتى؟

بگفتا: فراتر مجالم نماند
بماندم، که نيروى بالم نماند

اگر يک‌ سرِ موى برتر پرم
فروغ تجلّى بسوزد پرم‏...

چه نعت پسنديده گويم تو را؟
عليک السلام، اى نبّى الورى‏

درود ملک بر روان تو باد
بر اصحاب و بر پيروان تو باد

خدايا به حقّ بنى‌فاطمه
که بر قولم ايمان کنم خاتمه‏

اگر دعوتم رد کنى ور قبول
من و دست و دامان آل رسول

چه کم گردد، اى صدر فرخنده پى
ز قدرِ رفيعت به درگاه حی؟

که باشند مشتى گدايان خيل
به مهمان دار السّلامت طفيل‏...

بلند آسمان پيش قدرت خجل
تو مخلوق و آدم هنوز آب و گل‏

تو اصل وجود آمدى از نخست
دگر هرچه موجود شد، فرع توست‏

ندانم کدامين سخن گويمت؟!
که والاترى ز آنچه من گويمت‏

تو را عزّ لولاک تمکين، بس است
ثناى تو، طه و ياسين بس است‏




اجزای تو جمله گوش میباید و بس
جان ِ تو سخن نیوش میباید و بس


گفتی که مردِ راه چون، میباید
نظّارگی و خموش میباید و بس

در رنگ یار بنگر تا رنگ زندگانی
بر روی تو نشیند ای ننگ زندگانی



افروخت روی دلکش شد سرخ همچو اخگر
گفتا بس است درکش تا چند از این گدایی

گفتم رسول حق گفت حاجت ز روی نیکو
درخواه اگر بخواهی تا تو مظفر آیی

گفتا که روی نیکو خودکامه است و بدخو
زیرا که ناز و جورش دارد بسی روایی

گفتم اگر چنان است جورش حیات جان است
زیرا طلسم کان است هر گه بیازمایی

گفت این حدیث خام است روی نکو کدام است
این رنگ و نقش دام است مکر است و بی‌وفایی

چون جان جان ندارد می‌دانک آن ندارد
بس کس که جان سپارد در صورت فنایی

گفتم که خوش عذارا تو هست کن فنا را
زر ساز مس ما را تو جان کیمیایی

تسلیم مس بباید تا کیمیا بیابد
تو گندمی ولیکن بیرون آسیایی

گفتا تو ناسپاسی تو مس ناشناسی
در شک و در قیاسی زین‌ها که می‌نمایی

گریان شدم به زاری گفتم که حکم داری
فریاد رس به یاری ای اصل روشنایی

چون دید اشک بنده آغاز کرد خنده
شد شرق و غرب زنده زان لطف آشنایی

ای همرهان و یاران گریید همچو باران
تا در چمن نگاران آرند خوش لقایی


اندر قمارخانه چون آمدی به بازی
کارت شود حقیقت هر چند تو مجازی

با جمله سازواری ای جان به نیک خویی
این جا که اصل کار است جانا چرا نسازی

گویی که من شب و روز مرد نمازکارم
چون نیست ای برادر گفتار تو نمازی

با ناکسان تو صحبت زنهار تا نداری
شو همنشین شاهان گر مرد سرفرازی

آخر چرا تو خود را کردی چو پای تابه
چون بر لباس آدم تو بهترین طرازی

بر خر چرا نشینی ای همنشین شاهان
چون هست در رکابت چندین هزار تازی

شیشه دلی که داری بربا ز سنگ جانان
باری به بزم شاه آ بنگر تو دلنوازی

در جانت دردمد شه از شادیی که جانت
هم وارهد ز مطرب وز پرده حجازی

سرمست و پای کوبان با جمع ماه رویان
در نور روی آن شه شاهانه می‌گرازی

شاهت همی‌نوازد کای پیشوای خاصان
پیوسته پیش ما باش چون تو امین رازی

گاه از جمال پستی گاه از شراب مستی
گه با قدم قرینی گه با کرشم و نازی

مقصود شمس دین است هم صدر و هم خداوند
وصلم به خدمت او است چون مرغزی و رازی

هر کس که در دل او باشد هوای تبریز
گردد اگر چه هندو است او گلرخ طرازی

ای دل ز بامداد تو بر حال دیگری
وز شور خویش در من شوریده ننگری

بر چهره نزار تو صفرای دلبری است
تا خود چه دیده‌ای که ز صفراش اصفری


هر ذره‌ای دوان است تا زندگی بیابد

تو ذره‌ای نداری آهنگ زندگانی

گر ز آنک زندگانی بودی مثال سنگی

خوش چشمه‌ها دویدی از سنگ زندگانی

در آینه بدیدم نقش خیال فانی

گفتم چیی تو گفتا من زنگ زندگانی


دل گفت فروکش کنم این شهر به بویش

بیچاره ندانست که یارش سفری بود

تنها نه ز راز دل من پرده برافتاد

تا بود فلک شیوه او پرده دری بود

منظور خردمند من آن ماه که او را

با حسن ادب شیوه صاحب نظری بود

از چنگ منش اختر بدمهر به در برد

آری چه کنم دولت دور قمری بود

عذری بنه ای دل که تو درویشی و او را

در مملکت حسن سر تاجوری بود

اوقات خوش آن بود که با دوست به سر رفت

باقی همه بی‌حاصلی و بی‌خبری بود

خوش بود لب آب و گل و سبزه و نسرین

افسوس که آن گنج روان رهگذری بود

خود را بکش ای بلبل از این رشک که گل را

با باد صبا وقت سحر جلوه گری بود

هر گنج سعادت که خدا داد به حافظ

از یمن دعای شب و ورد سحری بود



هر آن دل را که سوزی نیست، دل نیست
دل افسرده غیر از آب و گل نیست

دلم پر شعله گردان، سینه پر دود
زبانم کن به گفتن آتش‌آلود

کرامت کن درونی دردپرورد
دلی در وی درون درد و برون درد

به سوزی ده کلامم را روایی
کز آن گرمی کند آتش گدایی



در دایره‌ی وجود موجود علیست
اندر دو جهان مقصد و مقصود علیست
گر خانه‌ی اعتقاد ویران نشدی
من فاش بگفتمی که معبود علیست


درویشی و عاشقی به هم سلطانیست
گنجست غم عشق ولی پنهانیست
ویران کردم بدست خود خانه‌ی دل
چون دانستم که گنج در ویرانیست



بر هر جائیکه سرنهم مسجود او است
در شش جهت و برون شش، معبود اوست
باغ و گل و بلبل و سماع و شاهد
این جمله بهانه و همه مقصود اوست


